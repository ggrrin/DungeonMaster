Reimplementace enginu

Jako podklad pro vytvoření herních úrovní hry Dungeon Master jsme použili její originální binární soubory. V rámci této práce jsme tedy prozkoumali strukturu těchto binárních souborů, provedli jejich rozparsování a na jejich základě vytvořili herní úrovně v novém enginu. Celá hra se ukázala kompikovanější než s z počátku zdálo, proto pro úplné porozumění některých konceptů bylo zapotřebí číst v dekompilovaných zdrojových kódech originální hry.

Příkladem složitějších mechanik je fungování přepínačů. Na obrázku níže je část herní úrovně, kde dlaždice na pozici (0, 0) je typu podlaha, takže na ní může hráč vstoupit a kliknout na přepínač na stěně dlaždice zdi na pozici (0, 1). Na pozici (1, 0) je potom otevřená dlaždice typu jáma, na kterou nelze vstoupit, aniž by do ní hráč spadl. Jednoduchým příkladem přepínače je páka, kterou tvoří dva senzory stejného typu 1. Senzor typu 1 lze potom aktivovat nezávisle na tom co má hráč v ruce. Po aktivaci přepínače tedy nejprve dojde k rotaci senzorů způsobené prvním senzorem - takže se zobrazí dekorace páky dole. Se zpožděním 1/6 sekundy pak druhý senzor odešle jámě na pozici (1, 0) zprávu, aby přehodila její stav - což znamená, že se jáma zavře. Opětovná aktivace přepínače provede opět rotaci senzorů, takže se zobrazí znovu dekorace páky nahoře. Druhý senzor následně odešle jámě zprávu o změně stavu, takže se jáma opět otevře.